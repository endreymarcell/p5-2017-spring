# p5 jegyzet (METU 2017 tavaszi félév)

## Kurzusinfó

A kurzus célja a [p5.js](p5js.org) alapjainak elsajátítása. A p5.js a [Processing](processing.org) programozási környezet [JavaScript](https://en.wikipedia.org/wiki/JavaScript) alapú változata. A félév során a p5.js-hez készült [p5.play](http://p5play.molleindustria.org/) kiegészítőt is fogjuk használni.  

Az órák szerdánként 17:20-20:10 időpontban, az A204-es teremben zajlanak. A megjelenés kötelező, a megengedett hiányzások száma legfeljebb három.  

A kurzus oktatói: Endrey Marcell, Biró Júlia és Kovács Eszter.  

A szemeszter utolsó előtti óráján mindenkinek írnia kell egy képernyőkímélőt, az utolsón pedig egy játékot. A félév végi jegy ezeknek a programoknak, illetve a félév végi munkának (órai munka és esetleges házi feladatok) az értékeléséből születik. 

A programokat a [jsbin.com](http://jsbin.com/) weboldalon írjuk. Az órai munka az internetre mentődik, így bárhonnan elérhető, bármikor folytatható, bárkivel megosztható. Ehhez előbb regisztrálni kell a [GitHub.com](http://github.com) weboldalon, aztán a jsbin.com oldalon bejelentkezéskor a github opciót választani. Első bejelentkezés után állítsuk be a jsbin-t következőképpen: [Editor settings](etc/jsbin-editor-settings.png), [Preferences](etc/jsbin-preferences.png), [JSHint](etc/jshint.json) (ez utolsót a Preferences fül alatt a JSHint melleti nyílra kattintva lehet beállítani).  

Facebook-csoport: https://www.facebook.com/groups/390774644620693/  

## Speciális karakterek

| Karakter | kód             | Karakter | kód             |
|----------|-----------------|----------|-----------------|
| [        | alt + 8         | ]        | alt + 9         |
| {        | alt + 7         | }        | alt + ö         |
| <        | alt + shift + y | >        | alt + shift + x |
| &        | alt + 1         | \|       | alt + í         |
| *        | alt + shift + , | ;        | alt + .         |

